PREPARAZIONE ALL'ESAME
======================

Svolgilmento del tema d'esame del 24/7/2018
-------------------------------------------

Una pizzeria archivia il proprio menu in un file di testo.  Per
ciascuna pizza vengono memorizzati il nome, l'elenco degli ingredienti
ed il prezzo.  Più in dettaglio, ciascuna riga del file riporta come
campi separati da caratteri di spaziatura, le informazioni relative ad
una pizza:

- il nome (una sequenza di caratteri alfabetici);

- l'elenco degli ingredienti (5 sequenza di caratteri alfabetici);

- il prezzo in euro nel formato E'CC dove E indica la parte intera e
  CC la parte in centesimi.

La lunghezza dei nomi delle pizze e degli ingredienti non supera mai i
20 caratteri di lunghezza.  La pizzeria garantisce che non ci sono mai
più di 80 pizze nel menu.  Inoltre, ciascuna pizza è composta al
massimo da 5 ingredienti (senza ripetizioni, inoltre per le pizze con
un numero inferiore di ingredienti vengono riportati dei trattini '-'
in coda all'elenco al posto degli ingredienti mancanti).

Ad esempio, un file valido potrebbe essere il seguente:

  MARGHERITA pomodoro mozzarella - - - 5'00
  MARINARA pomodoro aglio - - - 5'00
  NAPOLI pomodoro mozzarella acciughe - - 5'50
  VEGETARIANA pomodoro mozzarella peperoni melanzane zucchine 7'00
  AMERICANA pomodoro mozzarella peperoni salsiccia - 8'50

Si scriva un programma in linguaggio C che, DATO IL NOME DEL FILE COME
ARGOMENTO DALLA RIGA DI COMANDO, ne legga il contenuto e calcoli le
risposte alle domande che seguono.  La risposta a ciascuna domanda
deve essere stampata a terminale secondo il formato indicato,
preceduta da un identificatore specifico racchiuso tra parentesi
quadre.

1) Determinare la pizza che costa più (in caso di parità, scegliere
   quella che compare per prima nel file) e riportarne nome N e prezzo
   C in centesimi di euro:

  [MASSIMO]  
  N C

2) Determinare il numero medio M di ingredienti per pizza e riportarlo
   nel formato:

  [INGREDIENTI]
  M

3) Individuare l'elenco degli ingredienti che compaiono una sola volta
   nel menu.  Riportarne i nomi I1, ..., Ik in un ordine qualsiasi:

  [UNICI]
  I1
  I2
  ...
  Ik

4) Determinare la pizza con il più basso costo per ingrediente
   (rapporto tra prezzo e numero di ingredienti).  In caso di parità
   scegliere la pizza che compara per prima nel file.  Riportarne il
   nome C come segue:

  [CONVENIENTE]
  C
